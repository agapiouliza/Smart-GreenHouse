# Smart-GreenHouse
Smart GreenHouse

ΘΕΜΑ:
“Έξυπνo” και αυτόνομο θερμοκήπιο

ΣΤΟΧΟΙ:
●      Ευαισθητοποίησή σχετικά με τη δυνατότητα αξιοποίησης της Τεχνολογίας για ανθρωπιστικούς και κοινωνικούς σκοπούς
●      Εισαγωγή των μαθητών σε έννοιες και διαδικασίες που συνδέονται με την τεχνητή νοημοσύνη (Α.Ι.) και το Internet of Things (IoT)
●      Καλλιέργεια ήπιων και ψηφιακών δεξιοτήτων, όπως δεξιότητες του 21ου αιώνα, ψηφιακός εγγραμματισμός, αποκλίνουσα σκέψη, δημιουργική επίλυση προβλημάτων, περιβαλλοντική ενσυναίσθηση κ.λπ.
Εξοικείωση με τον επιστημονικό τρόπο σκέψης (παρατήρηση, καταγραφές κ.λπ.)

Στόχοι και Δείκτες Επιτυχίας σε σχέση με το αναλυτικό πρόγραμμα
Οι μαθητές/τριες να: 
Κατασκευάζουν απλά ηλεκτρικά κυκλώματα  (Ηλεκτρισμός - Ηλεκτρικά κυκλώματα - Δ’ τάξη)
Κάνουν πειράματα και να περιγράφουν την εξέλιξη της ζωής των φυτών και τον κύκλο τους (Φυσικό Περιβάλλον - Γ’ τάξη)
Διαχειρίζονται τα απορρίμματα και εξοικονόμηση - Ο ρόλος της ανακύκλωσης (Φυσικό Περιβάλλον - Δ’ τάξη)
Εξηγούν τις βασικές λειτουργίες των φυτών και να είναι σε θέση να αιτιολογούν διάφορους τρόπους και μηχανισμούς προσαρμογής που αναπτύσσουν τα φυτά, για να επιβιώσουν στις ιδιαίτερες συνθήκες (Ζωντανοί Οργανισμοί - Φυτά - Δ’ τάξη)
Μετρούν τη θερμοκρασία με την ορθή χρήση του θερμομέτρου οινοπνεύματος και της κατάλληλης μονάδας (Θερμοκρασία - Θερμόμετρα - Γ’ τάξη)
Αναγνωρίζουν ουράνια σώματα που αποτελούν το ηλιακό μας σύστημα και εκτελούν κυκλική κίνηση γύρω από τον Ήλιο και να συγκρίνουν τη Γη με τον Άρη. (Ουρανός και Γη - Γ’ τάξη)
Ερμηνεύουν τον κύκλο του νερού με βάση τις μεταβολές στις φάσεις του, οι οποίες συμβαίνουν ως αποτέλεσμα των μεταβολών της θερμοκρασίας. (Θερμότητα - Θερμοκρασία - Δ’ τάξη)
Αναγνωρίζουν τις αλλαγές που συμβαίνουν στις φάσεις άλλων σωμάτων ως αποτέλεσμα των μεταβολών της θερμοκρασίας (Θερμότητα - Θερμοκρασία - Δ’ τάξη)

Α. ΣΥΝΤΟΜΗ ΠΕΡΙΓΡΑΦΗ
Στη σύγχρονη αστική ζωή, όπου ο ρυθμός είναι έντονος και ο ελεύθερος χρόνος περιορισμένος, η παραγωγή βιολογικής τροφής μέσω θερμοκηπίων αποκτά ολοένα και μεγαλύτερη σημασία. Τα αστικά θερμοκήπια προσφέρουν τη δυνατότητα καλλιέργειας υγιεινών και φρέσκων τροφίμων κοντά στον τόπο κατανάλωσης, μειώνοντας το περιβαλλοντικό αποτύπωμα και εξασφαλίζοντας διατροφική αυτάρκεια. Ωστόσο, δεδομένου ότι οι περισσότεροι άνθρωποι εργάζονται πολλές ώρες και δεν διαθέτουν χρόνο για τη φροντίδα των καλλιεργειών, η αυτονομία του θερμοκηπίου με τη χρήση αισθητήρων και έξυπνων συστημάτων είναι απαραίτητη. Μέσω αυτών των τεχνολογιών, η διαχείριση της υγρασίας, της θερμοκρασίας και της άρδευσης μπορεί να γίνεται αυτόματα, διασφαλίζοντας ιδανικές συνθήκες ανάπτυξης για τις καλλιέργειες με ελάχιστη ανθρώπινη παρέμβαση. Έτσι, η καλλιέργεια βιολογικής τροφής γίνεται εφικτή ακόμα και για όσους έχουν περιορισμένο χρόνο, συμβάλλοντας στη βελτίωση της ποιότητας ζωής και της διατροφικής ασφάλειας στις πόλεις.
ΦΑΣΗ 1Η: ΑΝΙΧΝΕΥΣΗ ΠΡΟΤΕΡΗΣ ΓΝΩΣΗΣ - ΓΝΩΡΙΜΙΑ ΜΕ ΤΟΥΣ ΑΙΣΘΗΤΗΡΕΣ
Κατά την έναρξη του έργου, αφού προβούμε σε ανίχνευση πρότερης γνώσης σχετικά με την τεχνητή νοημοσύνη, το διαδίκτυο των πραγμάτων και τους αισθητήρες, θα υλοποιήσουμε δράσεις εντοπισμού και καταγραφής αισθητήρων στην καθημερινότητά μας, αλλά και πειραματισμού των μαθητών με τα διάφορα είδη αισθητήρων και τη λειτουργία τους.

ΦΑΣΗ 2Η: ΣΧΕΔΙΑΣΜΟΣ ΚΑΙ ΚΑΤΑΣΚΕΥΗ ΘΕΡΜΟΚΗΠΙΟΥ
Στη φάση αυτή, οι μαθητές κάθε σχολείου αφού μάθουν για το πώς αναπτύσσονται τα φυτά και τις ανάγκες τους και για τα ηλεκτρικά κυκλώματα κατασκευάζουν θερμοκήπιο στο οποίο φυτεύουν φυτά. Παράλληλα μελετάται η σημασία συνεχούς καταγραφής των καιρικών συνθηκών μέσω μετεωρολογικού σταθμού.

ΦΑΣΗ 3Η: ΣΧΕΔΙΑΣΜΟΣ ΚΑΙ ΚΑΤΑΣΚΕΥΗ ΕΞΥΠΝΟΥ ΘΕΡΜΟΚΗΠΙΟΥ
Τα παιδιά μετατρέπουν το θερμοκήπιο τους σε έξυπνο, δηλαδή να είναι όσο το δυνατόν αυτόνομο χρησιμοποιώντας αισθητήρες. 
Για να το προστατεύσουμε όσο καλύτερα μπορούμε από τις ακραίες θερμοκρασίες θα του βάλουμε μηχανισμούς με αισθητήρες. 
Όταν η θερμοκρασία είναι κάτω από 20 C επειδή είναι κρύο, θα ανάβει θέρμανση.
Θα χρησιμοποιήσουμε φωτοβολταϊκά και θα δημιουργήσουμε ένα αυτοματισμό, ο οποίος όταν η θερμοκρασία είναι πάνω 25C και είναι ζέστη, θα κλείνει το  ηλεκτρικό κύκλωμα  και θα ανάβουν οι ανεμιστήρες αξιοποιώντας την ηλιακή ενέργεια! 
Επειδή όμως στην Κύπρο έχει συχνά  σκόνη και επειδή η σκόνη επηρεάζει το επίπεδο φωτισμού των φωτοβολταϊκών, θα δημιουργήσουμε  έναν δεύτερο αυτοματισμό ο οποίος θα ενεργοποιεί τους υαλοκαθαριστήρες σε περίπτωση που το επίπεδο φωτισμού μειώνεται λόγω σκόνης. 
Επίσης με αισθητήρα υγρασίας, εντοπίζεται πότε χρειάζεται πότισμα και δίνεται ειδοποίηση ώστε να ενεργοποιηθεί το αυτόματο σύστημα ποτίσματος

ΦΑΣΗ 4Η: ΔΙΑΧΥΣΗ - ΑΞΙΟΛΟΓΗΣΗ
Κατά τη φάση αυτή, στόχος μας είναι να αξιολογήσουμε το παραγόμενο προϊόν και να προβούμε σε διάχυση της γνώσης στην τοπική και ευρύτερη εκπαιδευτική κοινότητα.
Το θερμοκήπιο θα παρουσιαστεί σε όλο το σχολείο και στην ευρύτερη κοινότητα (γονείς και σχολική εφορεία). Η όλη πορεία και διαδικασία θα αναρτηθεί στο ιστολόγιο του σχολείου. Επίσης θα παρουσιαστεί στο Science Fair που διοργανώνεται κάθε χρόνο στην Κύπρο.
